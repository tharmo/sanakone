
Prometheus

(ristiäisruno kummipojalle Julius Hellalle. Nimitehdotukseni Prometheus Urho Uljas ei mennyt läpi)

Prometheus Urho Uljas
kehdostansa minuun muljas
Katse kumma – hyvä Luoja –
Oisko tässä tulen tuoja

Toki hänen kaltaisellaan
tuli saadaan kotihellaan
Vaan lienee loistavampi loimu
min kätkee surullinen luomenpoimu

Vielä heikko, kehdos kierii
Vaan varro, pian vuodet vierii
Hän pian hellan hehkuun suuntaa palkeen,
sieltä soihtuun nappaa valkeen

Nostaa soihdun, ulos töytää,
pian kauas tiensä löytää
Kauas pitää soihtu kantaa,
Kauas soihdun kilo antaa

Kenties soihtu heittää valon
uuteen, outoon opnnen ukseen
Kenties majakkana synkän salon
ohjaa kurjat kukoistukseen

Kun hämärtyy jo päivään valo
ei vielä sammu soihdun palo
Se Kaukasuksen taakse kantaa
valaisee vielä Styksin rantaa

Prometheusta, tulen tuojaa
kotihella vielä suojaa
Vaan alla surullisen silmäluomen
kipinöitsee nyt jo huomen
Posted on May 7, 2017 by timoharmo	Edit	Leave a comment
Dropna Drapnitsa





dropna
Hivenen hieman hitusen hiukan
kylmää kurjaa on
hiukka tiukkaa tarvitaan tuikkaa
niukkaa nurjaa on

juomme nyt viinaa pakkanen piinaa
maljat nostetaan
jemmaa votkat jemmaapa kaljat
veljet kostetaan

Saapuu nyt herra. Vauraan o – loinen.
Nauraa poloi -nen
luikkaa meille, valittaa janoo
anoo huikkaa näin:

“Ostaisin omat on rahat somat
sataRRRuplanen
jos nään vaivan, taskuja kaivan,
ehkä tupla sen”

“Kolikot loppu, juomaan ois hoppu
napsu tarjotkaa”
Olemme jyrkkii tarjoomme nyrkkii
“Herrat helvettiin”

Satanen sulla, hitunen meillä
“Herrat helvettiin”
tunge tiesminne ruplasi NUO (kun)
Köyhä-listö JUO!



Ollin muistolle

Matkallamme ihmettelemme
  Mitä olemme, mitä ole emme
  mitä olemme nyt, mitä olemme vasta
    kun lakkaamme olemasta

Ehkei kuitenkaan ole tärkeää -
  järkeään vaivata - kaivata vastausta - penätä päämäärää
perillä enää
  
Elo on liekin leimahdus, palo
  tuuli sen tuhkat vaik viuhtoen viekin
  sen lyhyen liekin lämpö ja valo
    olla voi hyvin olemus syvin
  koko mukamas matkanteon







Runokone

Runoo punoo riimirauta
Aihe: luonto, runous, lempi
Vain nanohetken kone empi

Mitä syytää kone ulos?
Arvattava lopputulos:
Härkänsä sai riiminauta




The proof of a pudding

Kyrsän todistus on järsintä

Järjen todistus on kärsintä

Minä kärsin kuin sika sikurihaassa

Lienen viisain ihminen koko maassa

   Minä hummaan kuin varsa humalahaassa
   Lienen paras juhlija koko maassa
   nyt ei puhuta pienistä poneista
   Vaan puhutaan rankoista bailukoneista



Palsin ballaadi

Kun kankhaalle kesäinen kuivuus lankeaa
niin kaivajan elämä on todella ankeaa
kun viinatta viruvat tönöt ja majat
niin Palsille koittavat vaikeat ajat

Kun ei turistin kasseineen saapuu oo suotu
Kun Kävyn kolosta kaikki on kolinat juotu
Kun jemmat on koluttu sen kymmenen kertaa
Kun ei mistään oo löydetty näkärän vertaa

Kun sinolin pohjat on heitetty huiviin
Kun lampusta sydän on imetty kuiviin
Kun keskenkäyneeks on todettu sahdit
niin auta ei mitkään maalliset mahdit

"Ryhdypä, Saatana, kaupantekoon.
Sieluni päälle paan kullat viel kekoon
Kaiken saat hiukan jos kostutat nielua"
Vaan huoli ei Pertele paatuneen sielua

Silloin ne koitti ne vanskelit aijat
silloin ei auta ne taajotustaijat
vaan kohmelos köyttä ei kuuseen saa riippuun
viimeinen toivo - ja luoti jää piippuun

Siis veikkonen, kultaa jos mielesi halaa
niin ennen kuin annat sä siltojes palaa
Tuumi -  toki -  toinenkin tovi
on kauukana Palsilta Laanihovi

–Palsinoja, syksy 1983






Spes Patria

Teesis väitä
Syntysanaa manaa,
kuin pyssyyn kyitä
aja syiden syitä,
Väittelyitä näitä
näin kun aletaan
pian kipsipäivä valetaan
Vaan miten sillä kustannetaan atria, spes patria, mä kysyn vain?





Tango vuodenajat

Keväällä kauneus, kirkkaus
  kipinöi ja kiehuu
mun rikkiraastetussa
 rinnassani musta tuska riehuu
Kevät onneen haastaa
  mut haastetta en kestä
Sielurievun syvää saastaa
  ei voi hetkessä pois pestä

Kesä kuuma kuivaa
  kevään kyyneleet
vapaina virtaa
  välkkyy vuolaat veet
vaan kuivuneet on
  tulvat tunteitteni
kaikkos kyyneleeni
  mut kaikki nauru myöskin meni

Säät synkät syksy
  sateinensa syytää
syys synkkyyteen
   on yksinänsä syypää
Sinä syyytön!
  anna syksynaurun raikaa
vasta kevät
    on kyyneleitten aikaa

On talvi, vaan ei
  kaikki pääty nyt
hetkeksi vain on
   aika jäätynyt
hetken kestää tämä
   taigan talven taika
pian koittaa kevät
  kyyneleitten aika

Keväästä talveen
 väliä unen  valveen
 tarvon läpi synkän suomaan
 vaikken pääse elon maljaa juomaan
  niin huomaan, ja sanon: tämä on tie mun
koen elämän janon, koen kuoleman kiiman,
koen hyisen syksyisen viiman nuoleman 
  ruumiini uumiini uuttaman riemun.





Kuullos pyhä Valas

Kun lähden kalaan
 en lähde vuoksi jahdin.
 Turhan lahdin
   koen välttää
 Kun lähden kalaan 
  en lähde vuoksi saaliin.
  Vaaliin pyrin ahdin karjaa 
 Jo kaikki parjaa
  jos koko sarjaa,  
    salakoineen, haineen,
    alla laineen paineen,
      julkivaalii, 
    saa siitä kalannaineen maineen
Siks, 
Kun lähden kalaan
 en lähde Vantaan rantaan 
   koukuin, 
    tappoloukuin,
 vaan  
     kun matkarahat tienaan 
     Vienaan palaan
 alla täyskuun lyhdyn
 hyppään meren nieluun,
 meren sieluun yhdyn,
 ryhdyn tuimaan 
  uimahuimaan
  hylkeen 
    kylkeen 
      lyöttäydyn
 ja
  salaa
    valaan
       halaan

Kun lähden kalaan.

